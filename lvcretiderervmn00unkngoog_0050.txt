DE RERVM NATVRA Ι

nec prorsum facere ut restet minus ire meando: 1005
usque adeo passim patet ingens copia rebus,

finibus exemptis, in cunctas undique partis ·

Ipsa modum porro sibi rerum summa parare

ne possit, natura tenet, quae corpus inani

et quod inane autem est finiri corpore cogit, 1010
ut sic alternis infinita omnia reddat3

aut etiam alterutrum, nisi terminet alterum eorum,

simplice natura pateat tamen inmoderatum,

nec mare nec tellus neque caeli lucida templa

nec mortale genus nec diuom corpora sancta 1015
exiguum possent horai sistere tempus ;

nam dispulsa suo de coetu materiai

copia ferretur magnum per inane soluta,

siue adeo potius numquam concreta creasset

ullam rem, quoniam cogi disiecta nequisset. 1020
(nam certe neque consilio primordia rerum

ordine se suo quaeque sagaci mente locarunt

nec quos quaeque <darent motus pepigere profecto>,

sed (quia multa modis multis mutata per omne '

ex infinito uexantur percita plagis) 1025
omne genus motus et coetus experiundo

tandem deueniunt in talis dispositura8‚

qualibus haec rerum consistit summa creata3

et multos etiam magnos seruata per annos

ut semel in motus coniectast conuenienti& 1030
efficit ut largis auidum mare fluminis undis

integrent amnes et solis terra uapore

fota nouet fetus summ<iss> aque gens animantum

floreat et uiuant labentis aetheris ignes,

quod nullo facerent pact0‚ nisi materiai 1035

1013 vuly. 1013 ⁴* 1014
1034 floreant

[35] ·

