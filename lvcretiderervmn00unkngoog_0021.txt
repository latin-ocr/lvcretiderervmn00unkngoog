T. LVGRE TI CARI

sed tua me uirtus tamen et sperata uoluptas
suauis amicitiae quemuis efferre laborem
suadet et inducit noctes uigilare serenas
quaerentem dictis quibus et quo carmine demum

’ clara tuae possim praepandere lumina menti,
res quibus occultas penitus conuisere possis.)

—hunc igitur terrorem animi tenebrasque necessest

non radii solis neque lucida tela diei
discutiant, sed naturae species ratioque.

Principium cuius hinc nobis exordia sumet,
NIHIL DE NIHIL GIGNI

nullam rem e nihilo gigni diuinitus umquam.
quippe ita formido mortalis continet omnis,
quod multa in terris fieri caeloque tuentur
quorum operum causas nulla ratione uidere
possunt ac fieri diuino numine rentur.

—quas ob res ubi uiderimus nil posse creari
de nihilo, tum quod sequimur iam rectius inde
perspiciemuS, et unde queat res quaeque creari
et quo quaeque modo fiant opera sine diuom.

Nam si de nihilo fierent, ex omnibu’ rebus ¹

omne genus nasci posset, nil semine egeret.
e mare primum homineS, e terra posset oriri
squamigerum genus et uolucres erumpere caelo;
armenta atque aliae pecudeS, genus omne ferarum,
incerto partu culta ac deserta tenerent.
nec fructus idem arboribus constare solerent,
sed mutarentur, ferre omnes omnia possent.

—Quippe, ubi non essent genitalia corpora cuique,

[6]

140

145

150

156

155

159
160

165

