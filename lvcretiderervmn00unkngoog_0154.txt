Τ. LVGRETI CARI

. chordarumque sonos fieri dulcisque querellas, >
tibia quas fundit digitis pulsata canentum, 585
et genus agricolum late sentiscere, quom Pan
pinea semiferi capitis uelamina quassans
unco saepe labro calamos percurrit hiantis,
fistula siluestrem ne cesset fundere musam.
cetera de genere hoc monstra ac portenta loquontur, 590
ne loca deserta ab diuis quoque forte, putentur
sola tenere. ideo iactant miracula dictis
aut aliqua ratione ⁴alia ducuntur, ut omne
humanum genus est auidum nimis auricularum.)

QVA visvs NON TRANET voch TRANARE
Quod superest, non est mirandum qua ratione, , 595

per loca quae nequeunt oculi res cernere apertas,

haec loca per uoces ueniant aurisque lacessant3

conloquium κ ut> clausis foribus quoque saepe uidemus
—nimirum quia uox per flexa foramina rerum

incolumis transire potest, simulacra renutant; 600

(perscinduntur enim, nisi recta foramina tranant,

qualia sunt uitrei, species qua trauolat omnis).

praeterea partis in cunctas diuiditur uox,

ex aliis aliae quoniam gignuntur, ubi una

dissuluit semel in multas exorta, quasi ignis 605 ’

saepe solet scintilla suos se spargere in ignis.
——ergo replentur loca uocibus abdita retro,
omnia quae circum fuerunt sonituque cientur.
at simulacra uiis derectis omnia tendunt
ut sunt missa semel; quapropter cernere nemo . , 610
saepe supra potis est, at uoces accipere extra. -

594 fort. auscultare
608 vulg. fervunt
611 fort. saepe potest per saepta

[139] -

