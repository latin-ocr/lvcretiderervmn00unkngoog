DE RERVM NATVRA VI

urget <et> e supero premit ac facit effluere imbris).
——praeterea cum rarescunt quoque nubila uentis

aut dissoluuntur, solis super icta calore,

mittunt umorem pluuium stillantue‚ quasi igni 515

cera super calido tabescens multa liquescat.

sed uemens imber fit, ubi uehementer utraque

nubila ui cumulata premuntur et impete uenti.

at retinere diu pluuiae longumque morari

consuerunt, ubi multa cientur semina aquarum 520

atque aliis aliae nubes nimbique rigantes

insuper atque omni uolgo de parte feruntur,

terraque cum fumans humorem tota redhalat.
—hic ubi sol radiis tempestatem inter opacam

aduersa fulsit nimborum aspargine contra, 525
DE ARQvo

tum color in nigris existit nubibus arqui.

Cetera quae sursum crescunt sursumque creantur,
et quae concrescunt in nubibUS, omnia} prorsum
omnia, nix uenti grando gelidaeque pruinae
et uis magna geli, magnum duramen aquarum, 530
et mora quae fluuios passim refrenat auentis,
perfacilest tamen haec reperire animoque uidere
omnia quo pacto fiant quareue creentur,
cum bene cognoris elementis reddita quae sint.

DE TERRAE MOTV
Nunc age quae ratio terrai motibus extet 535

percipe. et in primis terram fac ut esse rearis

515 stillante ναῖς. stillantque
516 fort. mollis
519 vuly. atque tenere

531 vuly. euntis
[232]

