DE RERVM NATVRA I

cernere, et alternis nobiscum tempora caeli ·
diuidere et noctes parilis agitare diebus,
—sed uanus stolidis haec <error falsa probauit>,
amplexi quod habent peru<ersa rem ratione> ;
nam medium nihil esse potest <quando omnia constant>, 1⁰⁷⁰
infinita, neque omnino, si iam <medium sit>,
possit ibi quicquam consistere <eam magis ob rem>‚
quam quauis alia longe ratione <repelli>.
(omnis enim locus ac spatium, quod in<ane necamus> ,
per medium per non medium concedere <debet> 1075
aequis ponderibus, motus quacumque feruntur.
nec quisquam locus est, quo corpora cum uener<e>‚
ponderis amissa ui possint stare <in> inani3
nec quod inane autem est ulli subsistere debet,
quin, sua quod natura petit, concedere pergat.) 1080
-haud igitur possunt tali ratione teneri
res in concilium, medii cuppedine victae.
Praeterea quoniam non omnia corpora fingunt
in medium niti, sed terrarum atque liquoris,

et quasi terreno quae corpore contineantur, 1085 .

umorem ponti magnasque 0 montibus undas,

at contra tenuis exponunt aeris auras

et calidos simul a medio differrier ignis,

atque ideo totum circum tremere aethera signis

et solis flammam per caeli caerula pasci, 1090
quod calor a medio fugiens se ibi conligat omni8‚

nec prorsum arboribus summos frondescere ramos

posse, nisi a terris paulatim cuique cibatum 1093
0

1068 sq. supp. Munro
1076 vuly. aeque
1082 alii vinctae
1094—1101 vacuum

[37]

