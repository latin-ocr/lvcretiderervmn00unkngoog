T.. LVGRETI CARI

omnia cernebat, quaecumque receperat, intus
ueridicis igitur purgauit pectora dictis
et finem statuit cuppedinis atque timoris . · 25
exposuitque bonum summum quo tendimus omnes
quid foret, atque uiam monstrauit, tramite paruo
qua possemus ad id recta contendere curSU,
quidue mali foret in rebus mortalibu' passim,
quod fieret naturali uarieque uolaret 30
seu casu seu ui, quod sic natura parasset,
et quibus e portis occurri cuique deceret,
et genus humanum frustra plerumque probauit
uoluere curarum tristis in pectore fluctuS.
nam ueluti pueri trepidant· atque omnia caecis 35
in tenebris metuunt, sic nos in luce timemus
interdum, nihilo quae sunt metuenda magis quam
quae pueri in tenebris pauitant finguntque futura.
—hunc igitur terrorem animi tenebrasque necessest
non radii solis nec lucida tela diei 40
discutiant, sed naturae species ratioque.
—quo magis inceptum pergam pertexere dictis,

Et quoniam docui mundi mortalia templa
esse < et> natiuo consistere corpore caelum,
et quaequomque in eo fiunt fierique necessest, 45
pleraque dissolui, quae restant percipe porro,

quondoquidem semel insignem conscendere currum

[QVI PROCVRATION EM DIS ATTRIBVIT MVNDI SIBI IPSVM DE
DIS IMMORTALIBVS SOLLICITVDINES CONSTITVERE]

uentorum exirtant, placentur omnia rursum
quae fuerint sint placato conuersa fauore.

28 vuly. recto
45-49 nondum sanatus

[215]

