DE RERVM NATVRA 11⁷

praeterea splendor quicumque est acer adurit .
saepe oculos ideo quod semina possidet ignis 305
multa, dolorem oculis quae gignunt insinuando.

Lurida praeterea flunt quaecumque tuentur

arquati, quia luroris de corpore eorum

semina multa fluunt simulacris obuia rerum,

multaque sunt oculis in eorum denique mixta, 319

quae contage sua palloribus· omnia pingunt.

EX TENEBRIS IN LVCE QVAE SINT VIDERI ΕΤ RVSVM EX
LVCE QVAE SVNT IN TENEBRIS VIDERI NON POSSE

E tenebris autem quae sunt in luce tuemur

propterea quia, cum propior caliginis aer

ater init oculos prior et possedit apertoS,

insequitur candens confestim lucidus aer 315
qui quasi purgat eos ac nigras discutit umbras

aeris illius; (nam multis partibus hic est

mobilior multisque minutior et mage pollens).

qui simulatque uias oculorum luce repleuit

atque patefecit quas ante obsederat ater, 320
continuo rerum <quaedam> simulacra secuntur

quae sita sunt in luce, lacessuntque ut uideamus,

—quod contra facere in tenebris e luce nequimus · 348
propterea quia posterior caliginis aer
crassior insequitur qui cuncta foramina complet 350

obsiditque uias oculorum, ne simulacra

possint ullarum rerum coniecta mouere.
DE TVRRIBVS

Quadratasque procul turris cum cernimus urbiS,

propterea fit uti uideantur saepe rutundae,

angulus optusus quia longe cernitur omnis 355
siue etiam potius non cernitur ac perit eius

320 vulg. aer
321 vulg. <ater>

[130]

