r. LVCRETI CARI

et sibi proporro quae sint primordia quaerunt
(quandoquidem totis mortalibus adsimulata '
ipsa quoque ex aliis debent constare elementiS,
inde alia ex aliis, nusquam consistere ut ausis).
—quippe sequar, quodcumque loqui ridereque dices
et sapere, ex aliis eadem haec facientibus ut sit.
quod si delira haec furiosaque cernimus esse ’
et ridere potest non ex ridentibus auctus

et sapere et doctis rationem reddere dictis

non ex seminibus sapientibus atque disertiS, '
qui minus esse queant ea quae sentire uidemus
seminibus permixta carentibus undique sensu?

Denique caelesti sumus omnes semine oriundi:

ο omnibus ille idem pater est, unde alma liquentis
umoris guttas mater cum terra recepit,

feta parit nitidas fruges arbustaque laeta

et genus humanum, parit omnia saecla ferarum,
pabula cum praebet quibus omnes corpora pascunt
et dulcem ducunt uitam prolemque propagant.
—quapropter merito maternum nomen adepta¹ est.
cedit item retro, de terra quod fuit ante, ’
in terraS, et quod missust ex aetheris oriS,

id rursum caeli rellatum templa receptant.
—nec sic interemit mors res ut materiai

corpora conficiat, sed coetum dissupat ollis,

inde aliis aliud coniungit et efficit omnis

res ita conuertant formas mutentque colores

et capiant sensus et puncto tempore reddant3

1000 vuly. missumst
1004, 1005 alii alia

[73]

980

985

990

995

1000

1005

 

