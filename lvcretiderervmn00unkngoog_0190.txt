T. LVGRE TI CARI

finiti? neque enim caderent auolsa repente, 315

ex infinito quae tempore pertolerassent

omnia tormenta aetatis priuata fragore.

llDenique iam tuere hoc, circum supraque quod omnem

continet amplexu terram: si procreat ex se

omnia, quod quidam memorant, recipitque perempta, 320
’ totum natiuo ac mortali corpore constat.

‘nam quodcumque alias ex se res auget alitque,

deminui debet, recreari, cum recipit real}
QVARE NATIVA OMNIA DICAT

—Praeterea si nulla fuit genitalis origo

terrarum et caeli semperque aeterna fuere, ' 325
cur supera bellum Thebanum et funera Troiae
non alias alii quoque res cecinere poetae?
quo tot facta uirum totiens cecidere neque usquam
aeternis famae monimentis insita florent?
uerum, ut opinor, habet nouitatem summa recensque 330
naturast mundi neque pridem exordia cepit.

—quare etiam quaedam nunc artes expoliuntur,
nunc etiam· augescunt3 nunc addita nauigiis sunt
multa, modo organici melicos peperere sonores.
denique natura haec rerum ratioque repertast 335
nuper, et hanc primus cum primis ipse repertus
nunc ego sum in patrias qui possim uertere uoces.

—quod si forte fuisse antehac eadem omnia crediS,
sed periisse hominum torrenti saecla uapore,
aut cecidisse urbis magno nexamine mundi, 340
aut ex imbribus adsiduis exisse rapaces
per terras amnes atque oppida cooperuisse,
tanto quique magis uictus fateare necessest
exitium quoque terrarum caelique futurum.

328 fort. cur

[175]

