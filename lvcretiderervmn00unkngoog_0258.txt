Τ. LVGRETI CARI

posterius fit uti, cum iam cecidere ueneni
in fontis ipsos, ibi sit quoque uita uomenda
propterea quod magna mali fit copia circum.
—Fit quoque ut interdum uis haec atque aestus Auerni 830
aera, qui inter auis cumquest terramque locatuS,
discutiat, prope uti locus hic linquatur inanis.
cuius ubi e regione loci uenere uolantiS,
claudicat extemplo pinnarum nisus inanis
et conamen utrimque alarum proditur omne'. 835
hic ubi nixari nequeunt insistereque alis,
scilicet in terram delabi pondere cogit
natura, et uacuum prope iam per inane iacentes

dispergunt animas per caulas corporis omnis.
ὓ

CVR AQVA IN PVTEIS FRIGIDIOR SIT AESTATE
frigidior porro in puteis aestate fit umor, 840

arescit quia terra calore et semin <na> siqua

forte uaporis habet, propere dimittit in auras,-

quo magis est igitur tellus effeta calore,

fit quoque frigidior qui in terrast abditus umor.

frigore cum premitur porro omnis terra coitque 845
et quasi concrescit, fit scilicet in coeundo <ut>

exprimat in puteos si quem gerit ipsa calorem.

DE FONTE AD HAMMONIS
Esse apud Hammonis fanum fons luce diurna

frigidus et calidus nocturno tempore fertur.
hunc homines fontem nimis admirantur et acri 850
sole putant supter terras feruescere partim,

841 vulg). rarescit . . . siquae
842 proprie fort. prope iam
846 vulg. ut coeundo
851 vulg. raptim
[243]

