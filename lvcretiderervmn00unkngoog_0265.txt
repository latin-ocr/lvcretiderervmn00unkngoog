DE RERVM NATVRA VI

haec quoque res adiumento motuque iuuatur,
quod, simul a fronte est anelli rarior aer

factus inanitusque locus magis ac uacuatus‚ 1025
continuo fit uti qui post est cumque locatus 1033
aer a tergo quasi prouehat atque propellat. 1026

semper enim circumpositus res uerberat aer3
sed tali fit uti propellat tempore ferrum,
parte quod ex una spatium uacat et capit in se.

hic, tibi quem memor0, per crebra foramina ferri 1030

paruas ad partis subtiliter insinuatus

trudit et inpellit, quasi nauem uelaque uentus. 1032
—denique res omnes debent in corpore habere

aera, quandoquidem raro sunt corpore et aer 1035

omnibus est rebus circumdatus adpositusque.
hic igitur, penitus qui in ferrost abditus aer,
sollicito motu semper iactatur eoque
uerberat anellum dubio procul et ciet intus3
scilicet ille eodem fertur quo praecipitauit 1040
iam semel et partem in uacuam conamina sumpsit.
Fit quoque ut a lapide hoc ferri natura recedat
interdum, fugere atque sequi consueta uicissim.
exultare etiam Samothracia ferrea uidi
et ramenta simul ferri furere intus ahenis 1045
in scapiiS, lapis hic Magnes cum subditus esset:
usque adeo fugere a saxo gestire uidetur.
aere interposito discordia tanta creatur
propterea quia nimirum prius aestus ubi aeris
praecepit ferrique uias possedit apertas, 1050
posterior lapidis uenit aestus et omnia plena
inuenit in ferro neque habet qua tranet ut ante.
——cogitur offensare igitur pulsareque fluctu
ferrea texta suo; quo pacto respuit ab se

[250]

