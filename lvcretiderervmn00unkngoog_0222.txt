T. LVGRETI CARI

quidquid id est, quacumque e causa flammeus ardor

horribili sonitu siluas exederat altis

ab radicibus et terram percoxerat igni,

manabat uenis sernentibus in loca terrae 1255

concaua conueniens argenti riuus et auri,

aeris item et plumbi. quae cum concreta uidebant

posterius claro in terris splendere colore,

tollebant nitido capti leuique lepore

et simili formata uidebant esse figura 1260

atque lacunarum fuerant uestigia cuique„

tum penetrabat eos posse haec liquefacta calore

quamlibet in formam et faciem decurrere rerum

et prorsum quamuis in acuta ac tenuia posse

mucronum duci fastigia procudendo, 1265

ut sibi tela parent, siluasque ut caedere possint

materiemque dolare et leuia radere tigna

et terebrare etiam ac pertundere perque forare.
—nec minus argento facere haec auroque parabant

quam ualidi primum uiolentis uiribus aeriS, 12⁷0
—nequiquam‚ quoniam cedebat uicta potestaS,

nec poterant pariter durum sufferre laborem.

‘nam fuit in pretio magis <aes> aurumque iacebat

propter inutilitatem hebeti mucrone retusum.

nunc iacet aeS, aurum in summum successit· honorem. 1275
—sic uoluenda aetas commutat tempora rerum:

quod fuit in pretio, fit nullo denique honore3

porro aliut succedit et <e> contemptibus exit

inque dies magis adpetitur floretque repertum

laudibus et miro est mortalis inter honore. 1280

1258 terras vulg. terra
1267 dolaret levare ac radere fort. dolare ac levare arida
1273 vulg. tum

[207]

