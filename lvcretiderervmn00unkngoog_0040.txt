DE RERVM NATVRA Ι

et qui principium gignundis aera rebus
constituere, aut umorem quicumque putantue
fingere res ipsum per se terramue creare
omnia et in rerum naturas uertier omniS, 710
magno opere a uero longe derrasse uidentur.
Adde etiam qui conduplicant primordia rerum
aera iungentes igni terramque liquori,
et qui quattuor ex rebus posse omnia rentur

ex igni terra atque anima procrescere et imbri. 715
CONTRA EMPEDOOLEM

quorum Acragantinus cum primis Empedocles est,
insula quem triquetris terrarum gessit in oris,
quam fluitans circum magnis anfractibus aequor
Ionium glaucis aspargit uirus ab undis,
angustoque fretu rapidum mare dividit undis 720
Italiae terrarum oras a finibus eiuS.
(hic est uasta Charybdis et hic Aetnaea minantur
murmura flammarum rursum se colligere iras,
faucibus eruptos iterum uis ut uomat ignis
ad caelumque ferat flammai fulgura rursum. 725
quae cum magna modis multis miranda uidetur
gentibus humanis regio uisendaque fertur,
rebus opima boniS‚ multa munita uirum ui,
nil tamen hoc habuisse uiro praeclarius in se
nec sanctum magis et mirum carumque uidetur. 730
carmina quin etiam diuini, pectoris eius
uociferantur et exponunt praeclara reperta,
ut uix humana uideatur stirpe creatus.)
—Hic tamen et supra quos diximus inferiores
partibus egregie multis multoque minores, 735
quamquam multa “pene ac diuinitus inuenientes

708 vulg. putarunt

[25]

