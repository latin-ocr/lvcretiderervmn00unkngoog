DE RERVM NATVRA 11⁷

atque alias alii complent magis ex aliisque
succipiunt aliae pondus magis inque grauescunt.)
—ct multae steriles Hymenaeis ante fuerunt
pluribus et nactae post sunt tamen unde pueHos
suscipere et partu possent ditescere dulci.
et quibus ante domi fecundae saepe nequissent
uxoris parere, inuentast illis quoque compar
natura, ut possent gnatis munire senectam.
—usque adeo magni refert, ut semina possint
seminibus commisceri genitaliter apta,
crassaque conueniant liquidis et liquida crassis.
—atque in eo refert quo uictu uita colatur3
namque aliis rebus concrescunt semina membris
atque aliis extenuantur tabentque uicissim.
et quibus ipsa modis tractetur blanda uoluptaS,
id quoque permagni refert3 nam more ferarum
quadrupedumque magis ritu plerumque putantur
concipere uxores, quia sic loca sumere possunt,
pectoribus positiS, sublatis semina lumbis,
—nec molles opu’ sunt motus uxoribus hilum.

nam mulier prohibet se concipere atque repugnat,

clunibus ipsa uiri Venerem si laeta retractat
atque exossato ciet omni pectore fiuctus3
(eicit enim sulcum recta regione uiaque
uomeris atque locis auertit seminis ictum).
idque sua causa consuerunt scorta moueri,
ne complerentur crebro grauidaeque iacerent,
et simul ipsa uiris Venus ut concinnior esset;
—coniugibus quod nil nostris opus esse uidetur.

N ec diuinitus interdum Venerisque sagittis
deteriore fit ut forma muliercula ametur.

[162]

1250

1255

1260

1265

12 70

1275

 

 

