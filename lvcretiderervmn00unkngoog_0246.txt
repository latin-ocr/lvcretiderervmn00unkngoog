T. 'LVGBETI CARI

corpora quae faciunt nubis nimbosque uolantis3
innumerabilem enim numerum summamque profundi 485
esse infinitam docui, quantaque uolarent
corpora mobilitate ostendi quamque repente
inmemorabile <per> spatium transire solerent.

—haut igitur mirumst si paruo tempore saepe
tam magnis nimbis„ tempestas atque tenebrae 490
coperiant maria ac terras inpensa superne,

undique quandoquidem per caulas aetheris omnis
SPIRACVLA MVNDI

et quasi per magni circum spiracula mundi
exitus introitusque elementis redditus extat.

‘DE IMBRIBvs
Nunc age, quo pacto pluuius concrescat in altis 495

nubibus umor et in terras demissus ut imber

decidat, expediam. —primum iam semina aquai

multa simul uincam consurgere nubibus ipsis·

omnibus ex rebus pariterque ita crescere utrumque

et nubis et aquam quaecumque in nubibus extat, 500
ut pariter nobis corpus cum sanguine crescit,

sudor item atque umor quicumque est denique membris.
concipiunt etiam multum quoque saepe marinum .

umorem, ueluti pendentia uellera lanae,

cum supera magnum mare uenti nubila portant. 505
consimili ratione ex omnibus amnibus umor

tollitur in nubes. quo cum bene semina aquarum

multa modis multis conuenere undique adaucta,

confertae nubes <imbris de> mittere certant

dupliciter3 (nam uis uenti contrudit et ipsa 510
copia nimborum turba maiore coacta

490 montis fort. monstris

[231]

