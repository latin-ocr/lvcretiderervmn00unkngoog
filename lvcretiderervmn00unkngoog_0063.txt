DE RERVM NATVRA ΙΙ

ex infinito ne causam causa sequatur,
libera per terras unde haec animantibus exstat,
unde est haec, inquam, fatis auolsa uoluntas,
per quam progredimur quo ducit quemque uoluptas?
declinamus item motus nec tempore certo
nec regione loci certa, sed ubi ipsa tulit mens.
‘nam dubio procul his rebus sua cuique uoluntas
principium dat et hinc motus per membra rigantur.
—nonne uides etiam patefactis tempore puncto
carceribus non posse tamen prorumpere equorum
uim cupidam tam de subito quam mens auet ipsa?
omnis enim totum per corpus materiai
copia conciri debet, concita per artus
omnis ut studium mentis conexa sequatur;
’ ut uideas initum motus a corde creari
ex animique uoluntate id procedere primum,
inde dari porro per totum corpus et artus.
—nec similest ut cum impulsi procedimus ictu
uiribus alterius magnis magnoque coactn.
‘nam tum materiem totius corporis omnem
perspicuumst nobis inuitis ire rapique,-
donec eam refrenauit per membra uoluntas.
—iamne uides igitur, quamquam uis extera multos
pellat et inuitos cogat procedere saepe
praecipitesque rapi,¹ tamen esse in pectore no<stro>
quiddam quodcontra pugnare obstareque possit?
cuius ad arbitrium quoque copia materiai
cogitur interdum flecti per membra per artus
et proiecta refrenatur retroque residit.
—quare in seminibus quoque idem fateare necessest,
esse aliam praeter plagas et pondera causam

257, 258 alii alia '
268 vulg. conixa [48]

255

260

265

270

275

280

285

