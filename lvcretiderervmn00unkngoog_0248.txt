T. LVGRE TI CARI

subter item ut supera uentosis undique plenam
speluncis multosque lacus multasque lucunas
in gremio gerere et rupes deruptaque saxa3
multaque sub tergo terrai flumina tecta ’ 540
uoluere ui fluctus summersaque saxa putandumst3
undique enim similem esse sui res postulat ipsa.
his igitur rebus subiunctis suppositisque -
· terra superne tremit magnis concussa ruinis,
subter ubi ingentis speluncas subruit aetas3 545 ⁴
quippe cadunt toti montes magnoque repente
concussu late disserpunt inde tremores
—et merito, quoniam plaustris concussa tremescunt
tecta uiam propter, non magno pondere, tota,
nec minus exultant †esdupuis† cumque uiai 550
ferratos utrimque rotarum succutit orbes,
fit quoque, ubi in magnas aquae uastasque lucunas
gleba uetustate e terra prouoluitur ingens,
ut iactetur aquae fluctu quoque terra uacillans3
(ut uas inter<dum> non quit constare, nisi umor , 555
destitit in dubio fluctu iactarier intus).
Praeterea uentus cum per loca subcaua terrae
collectus parte ex una procumbit et urget
obnixus magnis speluncas uiribus altaS‚
incumbit tellus quo uenti prona premit uis, 560
tum supera terram quae sunt extructa domorum
ad caelumque magis quanto sunt edita quaeque,
inclinata minent in eandem prodita partem
protractaeque trabes inpendent ire paratae.
-et metuunt magni naturam credere mundi 565
exitiale aliquod tempus clademque manere,

541 summerosca fort. se supra saxa
550 fort. ea cum uis
555 fort. integrum

[233]

