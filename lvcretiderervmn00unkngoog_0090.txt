T. LVGRETI CARI

quid magis his rebus poterat mirabile dici 1035
aut minus ante quod auderent fore credere gentes?

nil, ut opinor: ita haec species miranda fuisset.
(quam tibi iam nemo, fessus satiate uidendi,

suspicere in caeli dignatur lucida templa 1)

—desine quapropter nouitate exterritus ipsa 1040

expuere ex animo rationem, sed magis acri

iudicio perpende et, si tibi uera uidentur,

dede manus, aut, si falsum est, accingere contra.

quaerit enim rationem animuS‚ cum summa loci sit

infinita foris haec extra moenia mundi, 1045
quid sit ibi porro quo prospicere usque uelit mens

atque animi iactus liber quo peruolet ipse.)

OMNE INFINITVM IN OMNIS PARTIS
Principio nobis in cunctas undique partis

et latere ex utroque <supra> supterque per omne

nulla est finis3 uti docui, res ipsaque per se 1050
uociferatur, et elucet natura profundi.

nullo iam pacto ueri simile esse putandumst,

undique cum uorsum spatium uacet infinitum

seminaque innumero numero summaque profunda

multimodis uolitent aeterno percita motu, 1055
hunc unum terrarum orbem caelumque creatum,

nil agere illa foris tot corpora materiai.
AIIEIPOS MVNDVS

cum praesertim hic sit natura factu8‚ et ipsa

sponte sua forte offensando semina rerum,

multimodis temere incassum frustraque coacta, 1060
tandem coluerunt, ea quae coniecta repente

magnarum rerum fierent exordia semper,

[75]

