DE RERVM NATVRA IV

cur ea quae fuerint iuxtim quadrata, procul sint

uisa rutunda, tamen praestat rationis egentem

reddere mendose causas utriusque figurae,

quam manibus manifesta suis emittere quoquam

et uiolare fidem primam et conuellere tota · 505

fundamenta quibus nixatur uita salusque.‘

non modo enim ratio ruat omnis, uita quoque ipsa

concidat extemplo, nisi credere sensibus ausis

praecipitisque locos uitare et cetera quae sint

in genere hoc fugienda, sequi contraria quae sint. 510
—illa tibi est igitur uerborum copia cassa

omnis quae contra sensus instructa paratast.
DE FALSO SENSV

(denique ut in fabrica, si prauast regula prima,

normaque si fallax rectis regionibus exit,

et libella aliqua si ex parti claudicat hilum, ⁹ 515
omnia mendose fieri atque obstipa necessust

praua cubantia prona supina atque absona tecta,

iam ruere ut quaedam uideantur uelle, ruantque

prodita iudiciis fallacibus omnia primis,

sic igitur ratio tibi rerum praua necessest ’ 520
falsaque sit, falsis quaecumque ab sensibus ortast.)

Nunc alii sensus quo pacto quisque suam rem
sentiat, haudquaquam ratio scruposa relicta est.

- DE Avmms Ι
Principio auditur sonus et uox omniS‚ in auris

insinuata suo pepulere ubi corpore sensum. 525

‚516 vuly. necesse est

[136]

 

