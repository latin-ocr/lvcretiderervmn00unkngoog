T. LVGRETI CARI

——nam bene qui didicere deos securum agere aeuom,

si tamen interea mirantur qua ratione

quaeque geri possint, praesertim rebus in illis

quae supera caput aetheriis cernuntur in oris, 85
rursus in antiquas referuntur religiones
- et dominos acris adsciscunt, omnia posse

quos miseri credunt, ignari quid queat esse,

quid nequeat, finita potestas denique cuique

quanam sit ratione atque alte terminus haerens. 90

Quod superest, ne te in promissis plura moremur, ¹
MARE CAELVM TERBAM INTERITVRA

principio maria ac terras caelumque tuere3
quorum naturam triplicem, tria corpora, Memmi,
tris species tam dissimilis, tria talia texta,
una dies dabit exitio, multosque per annos 95
sustentata ruet moles et machina mundi.
(nec me animi fallit quam res noua miraque menti
accidat exitium caeli terraeque futurum,
et quam difficile id mihi sit peruincere dictis;
ut fit ubi insolitam rem adportes auribus ante 100
nec tamen hanc possis oculorum subdere uisu
nec iacere indu manue, uia qua munita fidei ’
proxima fert humanum in pectus templaque mentis.
sed tamen effabor: dictis dabit ipsa fidem res
forsitan et grauiter terrarum motibus ortis 105
omnia conquassari in paruo tempore cernes.
——quod procul a nobis flectat fortuna gubernans,
et ratio potius quam res persuadeat ipsa
succidere horrisono posse omnia uicta fragore.)

[167]

