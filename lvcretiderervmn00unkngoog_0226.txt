T. LVGRETI CARI

collibus et campis ut haberent, atque olearum
caerula distinguens inter plaga currere· posset
per tumulos et conuallis camposque profusa3 1375
(ut nunc esse uides uario distincta lepore
omnia, quae pomis intersita dulcibus ornant
arbustisque tenent felicibus opsita circum).
At liquidas auium uoces imitarier ore
ante fuit multo· quam leuia carmina cantu 1380
concelebrare homines possent aurisque iuuare.
et zephyri, caua per calamorum, sibila primum
agrestis docuere cauas inflare cicutas
inde minutatim dulcis didicere querellaS,
tibia quas fundit digitis pulsata canentum, 1385
auia per nemora ac siluas saltusque reperta,
per loca pastorum deserta atque otia dia.
[sic unumquicquid paulatim protrahit aetas
in medium ratioque in luminis eruit oras]
—haec animos ollis mulcebant atque iuuabant 1390
cum satiate cibi3 nam tum sunt omnia cordi.
saepe itaque inter se prostrati in gramine molli
propter aquae riuom sub ramis arboris altae
non magnis opibus iucunde corpora habebant,
’ praesertim cum tempestas ridebat et anni 1395
tempora pingebant uiridantis floribus herbas
tum ioca, tum serm0‚ tum dulces esse cachinni
consuerant (agrestis enim tum musa uigebat) ;
tum caput atque umeros plexis redimire coronis
floribus et foliis lasciuia laeta monebat, 1400
atque extra numerum procedere membra mouentes
duriter et duro terram pede pellere matrem3
unde oriebantur risus dulcesque cachinni,

1386 fort. repleta

[211]

