DE RERVM NATVRA 71

siccari mollisque luti concrescere crustas,

praeterea docui multum quoque tollere nubes

umorem magno conceptum ex aequore ponti

et passim toto terrarum spargere in orbi,

cum pluit in terris et uenti nubila portant. 630

—postremo quoniam raro cum corpore tellus

est, et coniunctast, oras maris undique cingens,

debet, ut in mare de terris uenit umor aquai,

in terras itidem manare ex aequore salso,
(percolatur enim uirus retroque remanat 635
materies umoris et ad caput amnibus omnis

confluit, inde super terras redit agmine dulci

qua uia secta semel liquido pede detulit undas.) ΙΙ

DE AETNA
Nunc ratio quae sit, per fauces montis ut Aetnae

expirent ignes interdum turbine tante, 640
expediam. neque enim mediocri clade coorta

flammae tempestas Siculum dominata per agros

finitimis ad se conuertit gentibus ora,

fumida cum caeli scintillare omnia templa

cernentes pauida complebant pectora cura, ⁶ 645
quid moliretur rerum natura nouarum.

Hisce tibi in rebus latest alteque uidendum
et longe cunctas in partis dispiciendum,
ut reminiscaris summam rerum esse profundam
et 'uideas caelum summai totius unum 650
quam sit paruola pars et quam multesima constet
nec tota pars3 homo terrai quota totius unus.
—quod bene propositum si plane contueare
ac uideas plane, mirari multa relinquas,

[236]

