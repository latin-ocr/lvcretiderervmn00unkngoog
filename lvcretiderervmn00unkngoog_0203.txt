DE RERVM NATVRA V

omnia dispositis signis ornata notarunt.) - 695
aut quia crassior est certis in partibus aer,

sub terris ideo tremulum iubar haesitat ignis

nec penetrare potest facile atque emergere ad ortus.

propterea noctes hiberno tempore longae

cessant, dum ueniat radiatum insigne diei. 700
aut etiam, quia sic alternis partibus anni

tardius et citius consuerunt confluere ignes

qui faciunt solem certa de surgere parte.

—propterea fit uti uideantur dicere uerum.
DE LVNAE LVMINE

Luna potest solis radiis percussa nitere 705
inque dies magis <hinc> lumen conuertere nobis
ad speciem, quantum solis secedit ab orbi.
donique eum contra pleno bene lumine fulsit
atque oriens obitus eius super edita uidit3
inde minutatim retro quasi condere lumen 710⁹
debet item, quanto propius iam solis ad ignem
labitur ex alia signorum parte per orbem3
ut faciunt, lunam qui fingunt esse pilai
consimilem cursusque uiam sub sole tenere.
—est etiam quare proprio cum lumine possit 715
uoluier et uarias splendoris reddere formas,
corpus enim licet esse aliud quod fertur et una
labitur omnimodis occursans officiensque'
nec potis est cerni, quia cassum lumine fertur.
uersarique potest, globus ut, si forte, pilai 720
dimidia ex parti candenti lumine tinctuS,
uersandoque globum uariantis edere formaS,
donique eam partem, quaecumque est ignibus aucta,
ad speciem uertit nobis oculosque patentis3

704⁴*705 vulg.
706 vuly. <id>

[188]

 

