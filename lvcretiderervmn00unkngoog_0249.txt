DE RERVM NATVRA VI

cum uideant tantam terrarum incumbere molem.
quod nisi respirent uenti, uis nulla refrenet
res neque ab exitio possit reprehendere euntis.
nunc quia respirant alternis inque grauescunt 570
et quasi collecti redeunt ceduntque repulsi,
saepius hanc ob rem minitatur terra ruinas
quam facit3 inclinatur enim retroque recellit
et recipit prolapsa suas in pondera sedes.
—hac igitur ratione uacillant omnia tecta, 575
summa magis mediiS, media imis, ima perhilum.
Est haec eiusdem quoque magni causa tremoris 3
uentus ubi atque animae subito uis maxima quaedam
aut extrinsecus aut ipsa tellure coorta
in loca se caua terrai coniecit ibique 580
speluncas inter magnas fremit ante tumultu
uersabunda<que> portatur, post incita cum uis
exagitata foras erumpitur et simul altam
diffindens terram magnum concinnat hiatum.
—in Syria Sidone quod accidit et fuit Aegi 585
in PeloponneSO, quas exitus hic animal
disturbat urbes et terrae motus obortus
multaque praeterea ceciderunt moenia magnis
motibus in terris et multae per mare pessum
subsedere suis pariter cum ciuibus urbes 590
quod nisi prorumpit, tamen impetus ipse animai
et fera uis uenti per crebra foramina terrae
dispertitur ut horror et incutit inde tremorem3
(frigus uti nostros penitus cum uenit in artus,
concutit inuitos cogens tremere atque mouere) . 595
——ancipiti trepidant igitur terrore per urbiS‚
tecta superne timent, metuunt inferne cauernas

582 fort. versabundus . . . quam

[234]

