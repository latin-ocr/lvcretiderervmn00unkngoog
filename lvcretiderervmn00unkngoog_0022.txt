DE RERVM NATVRA I

qui posset mater rebus consistere certa?
at nunc seminibus quia certis quaeque creantur,
inde enascitur atque oras in luminis exit, 170
materies ubi inest cuiusque et corpora prima3
atque hac re nequeunt ex omnibus omnia gigni,
quod certis in rebus inest secreta facultas
—praeterea cur uere rosam, frumenta calore,
uites autumno fundi suadente uidemuS, 175
si non, certa suo quia tempore semina rerum
cum confluxerunt, patefit quodcumque creatur,
dum tempestates adsunt et uiuida tellus
tuto res teneras effert in luminis oras?
quod si de nihilo fierent, subito exorerentur 180
incerto spatio atque alienis partibus anni,
quippe ubi nulla forent primordia quae genitali
concilio possent arceri tempore iniquo,
—nec porro augendis rebus spatio foret usus
seminis ad coitum, si e nilo crescere possent3 185
nam fierent iuuenes subito ex infantibu' paruis
6 terraque exorta repente arbusta salirent.
quorum nil fieri manifestum est, omnia quando
paulatim crescunt, ut par est, semine certe,
crescentesque genus seruant3 ut noscere possis 190
quicque sua de materia grandescere alique. ’
—huc accedit uti sine certis imbribus anni
laetificos nequeat fetus submittere tellus
nec porro secreta cibo natura animantum
propagare genus possit uitamque tueri; 195
ut potius multis communia corpora rebus
multa putes esse, ut uerbis elementa uidemUS,
quam sine principiis ullam rem existere posse.
—denique cur homines tantos natura parare

[7]

 

