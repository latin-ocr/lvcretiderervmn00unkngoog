T. L VGRETI CARI

at contra lapidum coniectum spicarumque
noenu potest.—-igitur paruissima corpora proquam
et leuissima sunt, ita mobilitate fruuntur; 200
at contra quaecumque magis cum pondere magno
asperaque inueniuntur, eo stabilita magis sunt.
Nunc igitur quoniam animi natura reperta
mobilis egregie, perquam constare necessest
corporibus paruis et leuibus atque rutundis 205
quae tibi cognita res in multis, o bone, rebus
utilis inuenietur et opportuna cluebit.
—Haec quoque res etiam naturam dedicat eiuS,
(quam tenui constet textura quamque loco se
contineat paruo, si possit conglomerari), 210
quod simul atque hominem leti secura quies est
indepta atque animi'natura animaeque recessit,
nil ibi libatum de toto corpore cernas
ad speciem, nihil ad pondus: mors omnia praestat
uitalem praeter sensum calidumque uaporem. 215
—ergo animam totam perparuis esse necessest
seminibUS, nexam per uenas uiscera neruos;
quatenuS, omnis ubi, 6 toto iam corpore cessit,
extima membrorum circumcaesura tamen se
incolumem praestat nec defit ponderis hilum. 220
(quod genus est Bacchi cum flos euanuit aut cum
spiritus unguenti suauis diffugit in auras
aut aliquo cum iam sucus de corpore cessit3
nil oculis tamen esse minor res ipsa uidetur
propterea neque detractum de pondere quicquam, 225
nimirum quia multa minutaque semina sucos
, efficiunt et odorem in toto corpore rerum.)

198 vulg. conlectum

203 quoniam <est> fort. ghaec>
224 ναῖς. nilo

[87]

