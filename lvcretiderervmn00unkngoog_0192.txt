T. LVGRETI CARI

sed patet immani et uasto respectat hiatu.

ΕΤ NATIVA ESSE CVM SINT MORTALIA

quare etiam natiua necessumst confiteare

haec eadem3 neque enim, mortali corpore quae sunt,

ex infinito iam tempore adhuc potuissent
inmensi ualidas aeui contemnere uireS.

Denique tantopere inter se cum maxima mundi

pugnent membra, pio nequaquam concita bello,
—nonne uides aliquam longi certaminis ollis

posse dari finem, vel cum sol et uapor omnis

omnibus epotis umoribus exsuperarint‘l

quod facere intendunt, neque adhuc conata patrarunt:

tantum suppeditant amnes ultraque minantur

omnia diluuiare ex alto gurgite ponti,
—nequiquam, quoniam uerrentes aequora uenti

deminuunt radiisque retexens aetherius sol,

et siccare prius confidunt omnia posse

quam liquor incepti possit contingere finem.
—tantum spirantes aequo certamine bellum

<inter se> magnis de rebus cernere certant,

cum semel interea fuerit superantior ignis

et semel, ut fama est, umor regnarit in aruis.

(ignis enim superauit et ambens multa perussit,
DE PHAETHONTE SOLIS FILIO

auia cum Phaethonta rapax uis solis equorum
aethere raptauit toto terrasque per omnis,

at pater omnipotens ira tum percitus acri
magnanimum Phaethonta repenti fulminis ictu
deturbauit equis in terram, solque cadenti
obuius aeternam succepit lampada mundi

385 patrantur
393 alii magnis <inter se> vel rebus <inter se>
396 vulg. superat et lambens

[177]

375

380

385

390

395

400

