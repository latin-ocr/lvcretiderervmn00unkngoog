T. LVGRETI CARI

denique nos ipsi caecis quaecumque tenebris

tangimus, haud ullo sentimus tincta colore.

quod quoniam uinco fieri, nunc esse docebo

ex ineunte aeuo nullo coniuncta colore. ⁷43

Omnis enim color omnino mutatur in omnis;
quod facere haud ullo debent primordia pacto; 750
immutabile enim quiddam superare necessest,
ne res ad nihilum redigantur funditus omnes,
(nam quodcumque suis mutatum finibus exit,

continuo hoc mors est illius quod fuit ante.)
COLORES NON ESSE

—proinde colore caue contingas semina rerum, 755
ne tibi res redeant ad nilum funditus omnes.

Praeterea si nulla coloris principiis est
reddita natura et uariis sunt praedita formis,
c quibus omnigenus gignunt uariantque coloreS,
(praeterea magni quod refert semina quaeque 760
cum quibus et quali positura contineantur
et quos inter se dent motus accipiantque),
perfacile extemplo rationem reddere possiS‚
cur ea quae nigro fuerint paulo ante colore,
marmoreo fieri possunt candore repente3 765
ut mare, cum magni commorunt aequora uenti,
uertitur in canos candenti marmore fluctus,
dicere enim possiS‚ nigrum quod saepe uidemus,
materies ubi permixta est illius et ordo
principiis mutatus et addita demptaque quaedam, 770
continuo id fieri ut candens uideatur et album.
—quod si caeruleis constarent aequora ponti

759 vuly. omne genus
760 vuly. propterea
765 vulg. possint [65]

