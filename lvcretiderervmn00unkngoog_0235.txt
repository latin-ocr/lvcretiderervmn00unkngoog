DE RERVM NATVRA Vl

fulgere quam cernant oculi, quia semper ad auris 165
tardius adueniunt quam uisum quae moueant res,
—id licet hinc etiam cognoscere: caedere si quem
ancipiti uideas ferro procul arboris auctum,
ante fit ut cernas ictum quam plaga per auris
det sonitum; sic fulgorem quoque cernimus ante 1¹70
quam tonitrum accipimus, pariter qui mittitur igni
e simili causa, concursu natus eodem.
Hoc etiam pacto uolucri loca lumine tingunt
nubes et tremulo tempestas impete fulgit.
uentus ubi inuasit nubem et uersatus ibidem 1¹75
fecit ut ante cauam docui spissescere nubem,
mobilitate sua 'feruescit3 ut omnia motu
percalefacta uides ardescere, plumbea uero
glans etiam longo cursu uoluenda liquescit.
ergo feruidus hic nubem cum perscidit atram, 180
dissipat ardoris quasi per uim expressa repente
semina quae faciunt nictantia fulgura flammae;
inde sonus sequitur qui tardius adlicit auris
quam quae perueniunt oculorum ad lumina nostra.
—scilicet hoc densis fit nubibus et simul alte 185
extructis aliis alias super impete miro;
ne tibi sit frudi quod nos inferne uidemus
quam sint lata magis quam sursum extructa quid extent.
-contemplator enim, cum montibus adsimulata
nubila portabunt uenti transuersa per auraS‚ 190
aut ubi per magnos montis cumulata uidebis
insuper esse aliis alia atque urguere superna
in statione locata sepultis undique uentis,
tum poteris magnas moles cognoscere eorum

183 vulq. adficit
192 vuly. superne

[220]

