DE RERVM NATVRA 1V

inque dies gliscit furor atque aerumna grauescit,
si non prima nouis conturbes uolnera plagis
uolgiuagaque uagus Venere ante recentia cures
aut alio possis animi traducere motus».

Nec Veneris fructu caret is qui uitat amorem,
sed potius quae sunt sine poena commoda sumit;
nam certe purast sanis magis inde uoluptas
quam miseris. etenim potiundi tempore in ipso
fluctuat incertis erroribus ardor amantum

nec constat quid primum oculis manibusque fruantur.

quod petiere, premunt arte faciuntque dolorem
corporis et dentes inlidunt saepe labellis,
osculaque adfligunt, quia non est pura uoluptas
et stimuli subsunt qui instigant laedere id ipsum
quodcumque est, rabies unde illaec germina surgunt.
sed leuiter poenas frangit Venus inter amorem
blandaque <re>frenat morsus admixta uoluptas.
(namque in eo spes est, unde est ardoris orig0‚
restingui quoque posse ab eodem corpore flammam.)

—quod fieri contra totum natura repugnat;
unaque res haec est, cuius quam plurima habemuS,
tam magis ardescit dira cuppedine pectus».
(nam cibus atque umor membris adsumitur intus;
quae quoniam certas possunt obsidere parti8‚
hoc facile expletur laticum frugumque cupido.)
ex hominis uero facie pulchroque colore
nil datur in corpus praeter simulacra fruendum
tenuia3 quae uento spes raptat saepe misella.

—ut bibere in somnis sitiens quom quaerit et umor
non datur, ardorem qui membris stinguere possit,
sed laticum simulacra petit frustraque laborat Α

1096 fort. ventus spe
[156]

1070

1075

1080

1085

1090

1095

