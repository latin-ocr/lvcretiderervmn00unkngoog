DE RERVM NATVRA V

—est etiam quoque uti possit caelum omne manere

in statione, tamen cum lucida signa ferantur;

siue quod inclusi rapidi sunt aetheris aestus

quaerentesque uiam circum uersantur et ignes 520

passim per caeli uoluont summania templa;

siue aliunde fluens alicunde extrinsecus aer

uersat agens ignis; siue ipsi serpere possunt

quo cuiusque cibus uocat atque inuitat euntiS,

flammea per caelum pascentis corpora passim. 525
—nam quid in hoc mundo sit eorum ponere certum

difficile est3 sed quid possit fiatque per omne

in uariis mundis uaria ratione creatiS,

id doceo plurisque sequor disponere causas,

motibus astrorum quae possint esse per omne3 530

e quibus una tamen siet hic quoque causa necessest

quae uigeat motum signis3 sed quae sit earum

praecipere hautquaquamst pedetemtim progredientis.

Terraque ut in media mundi regione quiescat,

euanescere paulatim et decrescere pondus 535

conuenit, atque aliam naturam supter habere

ex ineunte aeuo coniunctam atque uniter aptam

partibus aeriis mundi quibus insita uiuit.
—propterea non est oneri neque deprimit auras3

ut sua cuique homini nullo sunt pondere membra 540

nec caput est oneri collo nec denique totum

corporis in pedibus pondus sentimus inesse;

at quaecumque foris ueniunt inpostaque nobis

pondera sunt laedunt, permulto saepe minora3

usque adeo magni refert quid quaeque queat res, 545
—sic igitur tellus non est aliena repente

allata atque auris aliunde obiecta alieniS,

sed pariter prima concepta ab origine mundi

532 vuly. vegeat [182]

