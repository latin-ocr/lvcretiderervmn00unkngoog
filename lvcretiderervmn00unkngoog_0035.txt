T. LVCBETI CARI

quam rursus refici3 quapropter longa diei

infinita aetas anteacti temporis omnis

quod fregisset adhuc disturbans dissoluensque,

numquam relicuo reparari tempore posset. 560
—at nunc nimirum frangendi reddita finis

certa manet, quoniam refici rem quamque uidemus

et finita simul generatim tempora rebus

stare, quibus possint aeui contingere florem.
DE MOLLI NATVRA AQVA AERE ΕΤ ΟΕΤΕΒῙΒ

—Huc accedit uti, solidissima materiai 565
corpora cum constant, possint tamen omnia reddi
mollia quae fiunt, aer aqua terra uaporeS,
quo pacto fiant, et qua ui quaeque gerantur,
admixtum quoniam semel est in rebus inane;
at contra si mollia sint primordia rerum, 5⁷0
unde queant ualidi silices ferrumque creari
non poterit ratio reddi3 nam funditus omnis
principio fundamenti natura carebit.
—sunt igitur solida pollentia simplicitate
quorum condenso magis omnia conciliatu 575
artari possunt ualidasque ostendere uiris.
'-porro si nullast frangendis reddita finis
corporibuS, tamen ex aeterno tempore quaeque
nunc etiam superare necessest corpora rebuS,
quae nondum clueant ullo temptata periclo. 580
at quoniam fragili natura praedita constant,
discrepat aeternum tempus potuisse manere
innumerabilibus plagis uexata per aeuom.
—denique iam quoniam generatim reddita finis
crescendi rebus constat uitamque tenendi, 5852
et quid quaeque queant per foedera naturai,

561 fort. frangendis
585 crescendis

[20]

