T. LVGRETI CARI

liquisse et magnas caeli complesse cauernas:
—usque adeo taetra nimborum nocte coorta

inpendent atrae formidinis ora superne,

cum commoliri tempestas fulmina coeptat. 255
praeterea persaepe niger quoque per mare nimbuS,

ut picis e caelo demissum flumen, in undas

sic cadit effertus tenebris procul et trahit atram

fulminibus grauidam tempestatem atque procelliS,

ignibus ac uentis cum primis ipse repletUS, 260
in terra quoque ut horrescant ac tecta requirant.

sic igitur supera nostrum caput esse putandumst

tempestatem altam3 neque enim caligine tanta

obruerent terras, nisi inaedificata superne ‘

multa forent multis exempto nubila sole, 265
nec tanto possent uenientes opprimere imbri,

flumina abundare ut facerent camposque natare,

si non extructis foret alte nubibus aether.

hic igitur uentis atque ignibus omnia plena

sunt3 ideo passim fremitus et fulgura fiunt. 270
quippe etenim supra‚docui permulta uaporis ¹
semina habere cauas nubes et multa necessest

concipere ex solis radiis ardoreque eorum.

—hoc ubi uentus eas idem qui cogit in unum

forte locum quemuis, expressit multa uaporis 275
semina seque simul cum eo commiscuit igni,

insinuatus ibi uortex uersatur in alto

et calidis acuit fulmen fornacibus intus3
(nam duplici ratione accenditur, ipse sua cum

mobilitate calescit et e contagibus ignis). 280
inde ubi percaluit uenti uis <et> grauis ignis

258 et fertus fort. et fetus
277 vuly. arto

[223]

