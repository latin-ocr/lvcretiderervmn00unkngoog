T. LVGRETI CARI

oportunus ita est si forte et idoneus aer,
ut queat accendi paruis ardoribus ictus;

(quod genus interdum segetes stipulamque uidemus
accedere ex una scintilla incendia passim).
forsitan et rosea sol alte lampade lucens
possideat multum caecis feruoribus ignem
circum se, nullo qui sit fulgore notatUS,
aestifer ut tantum radiorum exaugeat ictum.

Nec ratio solis simplex < et> recta patescit,
quo pacto aestiuis e partibus aegocerotis
brumalis adeat flexus atque inde reuertens
canceris ut uertat metas ad solstitialiS‚
lunaque mensibus id spatium uideatur obire,
annua sol in quo consumit tempora cursu.

non, inquam, simplex his rebus reddita causast.
DEMOCRITI DE SOLE

—nam fieri uel cum primis id posse uidetur,
Democriti quod sancta uiri sententia ponit,
quanto quaeque magis sint terram sidera propter,
tanto posse minus cum caeli turbine ferri3

(euanescere enim rapidas illius et acris
imminui subter uiris, ideoque relinqui
paulatim solem cum posterioribu' signis,

inferior multo quod sit quam feruida signa).
DE LVNAE GVRSV

et magis hoc lunam: quanto demissior eius

cursus abest procul a caelo terrisque propinquat,

tanto posse minus cum signis tendere cursum.

flaccidiore etiam quanto iam turbine fertur

inferior quam sol, tanto magis omnia signa

hanc adipiscuntur circum praeterque feruntur.
—propterea fit ut haec ad signum quodque reuerti

617 ναῖς. cancri se
[185]

610

615

620

625

630

635

