DE RERVM NATVRA IV

texturas rerum tenuis tenuisque figuras.
—ergo multa breui spatio simulacra geruntur,
ut merito celer his rebus dicatur ori'go. ‘ 160
—ct quasi multa breui spatio summittere debet
lumina sol ut perpetuo sint omnia plena,
sic ab rebus item simili ratione necessest
temporis in puncto rerum simulacra ferantur
multa modis multis in cunctas undique partis. ' 165
—quandoquidem speculum quocumque obuertimus oriS,
res ibi respondent simili forma atque colore.
llpraeterea modo cum fuerit liquidissima caeli
tempestaS, perquam subito fit turbida foede,
undique uti tenebras omnis Acherunta rearis 170
liquisse et magnas caeli complesse cauernas.
usque adeo taetra nimborum nocte coorta
inpendent atrae formidinis ora superne.
—quorum quantula pars sit imago dicere nemost
qui possit neque eam rationem reddere dictisll 175

DE CELERITATE SIMVLAGRORVM
Nunc age, quam celeri motu simulacra ferantur

et quae mobilitas ollis tranantibus auras
reddita sit, longo spatio ut breuis hora teratur,
in quem quaeque locum diuerso numine tendit,
suauidicis potius quam multis uersibus edam; 180
(paruus ut est cygni melior canor,- ille gruum quam
clamor in aetheriis dispersus nubibus austri).
—principio persaepe leuis res atque minutis
corporibus factas celeris licet esse uidere.
in quo iam genere est solis lux et uapor eius 185
propterea quia sunt e primis facta minutis

159 vulg. genuntur
166 fort. ocius

178 feratur fort. petatur [124]

 

