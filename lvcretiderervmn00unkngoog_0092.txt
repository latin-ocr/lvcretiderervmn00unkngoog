Τ. LVGRETI CARI

ipsa sua per se sponte omnia dis agere expers,

‘nam pro sancta deum tranquilla pectora pace

quae placidum degunt aeuom uitamque serenam, ’

quis regere immensi summam, quis habere profundi 1095
indu manu ualidas potis est moderanter habenaS‚

quis pariter caelos omnis conuertere et omnis

ignibus aetheriis terras suffire feracis,

omnibus inue locis esse omni tempore praest0,

nubibus ut tenebras faciat caelique serena 1100
concutiat sonitu, tum fulmina mittat et aedis

saepe suas disturbet et <in> deserta recedens

saeuiat exercens telum quod saepe nocentes

praeterit exanimatque indignos inque merentes?

MVNDVM NATVM ET MVLTOS SIMILIS
Multaque post mundi tempus genitale diemque 1105

primigenum maris et terrae solisque coortum
addita corpora sunt extrinsecu8‚ addita circum
semina quae magnum iaculando contulit omne3
unde mare et terrae possent augescere et unde
appareret spatium caeli domus altaque tecta 1110
tolleret a terris procul et consurgeret aer.
——nam sua cuique, locis ex omnibuS‚ omnia plagis
corpora distribuuntur et ad sua saecla recedunt,
humor ad umorem, terreno corpore terra
crescit et ignem ignes procudunt aetheraque <aether>, 1115
donique ad extremum crescendi perfica finem
omnia perduxit rerum natura creatrix3
ut fit ubi nihilo iam plus est quod datur intra
uitalis uenas quam quod fluit atque recedit.

1116 vuly. extremam

[77]

