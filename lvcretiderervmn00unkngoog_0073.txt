DE RERVM NATVRA 11

infinita tamen nisi erit uis materiai
unde ea progigni possit concepta, creari - - 545
non poterit, neque, quod superest, procrescere alique.
quippe etenim quoque uti sumam hoc, finita per omne
corpora iactari unius genitalia rei,
unde ubi qua ui et quo pacto congressa coibunt
materiae tanto in pelago turbaque aliena? 550
non, ut opinor, habent rationem conciliandi;
sed quasi naufragiis magnis multisque coortis
disiectare solet magnum mare transtra cauernas -
antemnas proram malos tonsasque natantiS,
per terrarum omnis oras fluitantia aplustra 555
ut uideantur et indicium mortalibus edant, - .
infidi maris insidias uirisque dolumque
ut uitare uelint, neue ullo tempore credant,
subdola eum ridet placidi pellacia ponti,
sic tibi si finita semel primordia quaedam 560
constitueS, aeuom debebunt sparsa per omnem
disiectare aestus diuersi materiai,
numquam in concilium ut possint compulsa coire
nec remorari in concilio nec crescere adaucta
(quorum utrumque palam fieri manifesta docet reS, -· 565
et res progigni et genitas procrescere posse).
—esse igitur genere in quouis primordia rerum
infinita palam est unde omnia suppeditantur.

Nec superare queunt motus itaque exitiales
perpetuo neque in aeternum sepelire salutem, .. 570
nec porro rerum genitales auctificique·
motus perpetuo possunt seruare creata.
—sic aequo geritur certamine principiorum

547 sumant oculi vuly. sumantur uti

[58]

