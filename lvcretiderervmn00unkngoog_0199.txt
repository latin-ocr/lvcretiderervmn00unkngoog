DE RERVM NATVRA V

quam, nostris oculis qua cernimus, enne uidetur.

(nam prius omnia, quae longe semota tuemur

aera per multum, specie confusa uidentur 580
quam mi<nui> filum.) quapropter luna necesse est,
quandoquidem claram speciem certamque figuram

praebet, ut est oris extremis cumque notata,

quantaque quantast, hinc nobis uideatur in alto.

—postremo quoscumque uides hinc aetheris ignes, 585
quandoquidem quoscumque in terris cernimus <ignes>,
dum tremor <est> claruS, dum cernitur ardor eorum,
perparuom quiddam interdum mutare uidentur
alteram utram in partem filum, quo longius absint,

—scire licet perquam pauxillo posse minores 594

esse uel exigua maioris parte breuique.
DE CALORE SOLIS

—Illud item non est mirandum, qua ratione 590
tantulus ille queat tantum sol mittere lumen,
quod maria ac terras omnis caelumque rigando
compleat et calido perfundat cuncta uapore. 593
[quantaquoquest tanta hinc nobis uidetur in alto] 596
nam licet hinc mundi patefactum totius unum
largifluum fontem scatere atque erumpere lumen,
ex omni mundo quia sic elementa uaporis
undique conueniunt et sic coniectus eorum 600
confluit, ex uno capite hic ut profluat ardor.
—nonne uides etiam quam late paruus aquai
prata riget fons interdum campisque redundet?
est etiam quoque uti non magno solis ab igni

 

aera percipiat calidis feruoribus ardor, 605 .

581 fort. mitti

584 fort. tantaque

588 alii uidetur

589 absit vuly. absunt
601 fort. hinc

[184]

