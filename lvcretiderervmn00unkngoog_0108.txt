Τ. LVGRE TI CARI

CONTRA DEMOCRITVM DE ANIMO ΕΤ ΑΝΙΜΑ
Illud in his rebus nequaquam sumere possis, 3⁷0

Democriti quod sancta uiri sententia ponit,
corporis atque animi primordia, singula priuis
adposita, alternis uariare, ac nectere membra.
—nam cum multo sunt animae elementa minora
quam quibus e corpus nobis et uiscera constant, 375
tum numero quoque concedunt et rara per artus
dissita sunt, dumtaxat ut hoc promittere Possis,

quantula prima queant nobis iniecta ciere
CORPVS NON SENTIRE PER SE SINE ANIMI MOTV

corpora sensiferos motus in corpore, tanta ,

interualla tenere exordia prima animai. §80

‘nam neque pulueris interdum sentimus adhaesum

corpore nec membris incussam sidere cretam, -

nec nebulam noctu neque aranei tenuia fila

obuia sentimuS, quando obretimur eunteS,

nec supera caput eiusdem cecidisse uictam 385

uestem nec plumas auium papposque uolantis

qui nimia leuitate cadunt plerumque grauatim,

nec repentis itum cuiusuiscumque animantis

sentimus nec priua pedum uestigia quaeque,

corpore quae in nostro culices et cetera ponunt. 390
—usque adeo prius est in nobis multa ciendum,

quam primordia sentiscant concussa animai

semina corporibus nostris inmixta per artua, ⁵

et quam illa his 'interuallis tuditantia possint

concursare coire et dissultare uicissim. 395

Et magis est animus uitai claustra coercens

387 fort. gradatim
394 quantis [93]

