DE RERVM NATVRA 71

(uentus enim fit, ubi est agitando percitus aer.) 685
—hic ubi percaluit calefecitque omnia circum

saxa furenS, qua contingit, terramque, et ab ollis

excussit calidum flammis uelocibus ignem,

tollit se ac rectis ita faucibus eicit alte.

fert itaque ardorem longe longeque fauillam 690

differt et crassa uoluit caligine fumum

extruditque simul mirando pondere saxa3

ne dubites quin haec animai turbida sit uis.

praeterea magna ex parti mare montis ad eius

radices frangit fluctus aestumque resorbet. · 695

ex hoc usque mari speluncae montis ad altas

perueniunt subter fauces hac ire fatendumst

et penetrare mari penitus res cogit aperto

atque efflare foras ideoque extollere flammam

saxaque subiectare et arenae tollere nimbos. 700

(in summo sunt uertice enim cratereS, ut ipsi

nominitant; nos quod fauces perhibemus et ora.)

(Sunt aliquot quoque res quarum unam dicere causam
non satis est, uerum pluris, unde una tamen sit;
corpus ut exanimum siquod procul ipse iacere , 705
conspicias hominiS‚ fit ut omnis dicere causas
conueniat leti, dicatur ut illius una.
‘nam neque eum ferro nec frigore uincere possis
interiisse neque a morbo neque forte uenen0‚
uerum aliquid genere esse ex hoc quod contigit ei 710
scimus, item in multis hoc rebus dicere habemus)

DE NILO FLVVIO
Nilus in aestatem crescit campisque redundat,

698 fort. ventum

[2381

