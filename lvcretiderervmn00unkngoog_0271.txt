DE RERVM NATVRA 1⁷1

ulceribus tetris et nigra proluuie alui· 1200

posterius tamen hunc tabes letumque manebat,

aut etiam multus capitis cum saepe dolore

corruptus sanguis expletis naribus ibat:

hac hominis totae uires corpusque fluebat.

profluuium porro qui taetri sanguinis acre 1205

exierat, tamen in neruos huic morbus et artus

ibat et in partis genitalis corporis ipsas,

et grauiter partim metuentes limina leti,

uiuebant ferro priuati parte uirili,

et manibus sine nonnulli pedibusque manebant 1210

in uita tamen, et perdebant lumina partim:

(usque adeo mortis metus his incesserat acer.)

atque etiam quosdam cepere obliuia rerum

cunctarum, neque se possent cognoscere ut ipsi.
—multaque'humi cum inhumata iacerent corpora supra 1215

corporibuS, tamen alituum genus atque ferarum

aut procul apsiliebat, ut acrem exeiret odorem,

aut, ubi gustarat, languebat morte propinqua.
—nec tamen omnino temere illis solibus ulla

comparebat auis, nec <tris> tia saecla ferarum 1220

excibant siluis, languebant pleraque morbo

et moriebantur. cum primis fida canum uis

strata uiis animam ponebat in omnibus aegre3

extorquebat enim uitam uis morbida membris,

incomitata rapi certabant funera uasta. 1225
—nec ratio remedi communis certa dabatur;

nam quod ali dederat uitalis aeris auras

uoluere in ore licere et caeli templa tueri,

hoc aliis erat exitio letumque parabat.

Illud in his rebus miserandum magnopere unum 1230
aerumnabile erat, quod ubi se quisque uidebat

1204 huc [256]

