, DE RERVM NATVRA Ι

hoc tibi de plano possum promittere, Memmi:
usque adeo largos haustus e fontibu' magnis
lingua meo suauis diti de pectore fundet,

ut uerear ne tarda prius per membra senectus
serpat et in nobis uitai claustra resoluat,
quam tibi de quauis una re uersibus omnis
argumentorum sit copia missa per auris)

Sed nunc ut repetam coeptum pertexere dietis,
CORPVS ET INANE ESSE NATVRAM RERVM

omnis ut est igitur per se natura duabus

constitit in rebus; nam corpora sunt et inane,

haec in quo sita sunt et qua diuersa mouentur.
—corpus enim per se communis dedicat esse

sensus; cui nisi prima fides fundata ualebit,

haut erit occultis de rebus quo referentes

confirmare animi quicquam ratione queamus

tum porro locus ac spatium, quod inane uocamuS,

si nullum foret, haut usquam sita corpora possent

esse neque omnino quoquam diuersa meare

(id quod iam supera tibi paulo ostendimus ante).
TERTIAM NATVRAM NVLLAM ESSE RERVM

—praeterea nihil est quod possis dicere ab omni
corpore seiunctum secretumque esse ab inani,
quod quasi tertia sit numero natura reperta.

nam quodcumque erit, esse aliquid debebit id ipsum3

cui si tactus erit quamuis leuis exiguusque,
augmine vel grandi vel paruo denique, dum sit,
corporis augebit numerum summamque sequetur.
sin intactile erit, nulla de parte quod ullam

rem prohibere queat per se transire meantem,

411 ptano fort. pleno [15]

415

420

425

430

435
434

