T. LVGRETI CARI

inde minutatim retro contorquet et aufert 725

luciferam partem glomeraminis atque pilai

(ut Babylonica Chaldaeum doctrina refutans

astrologorum artem contra conuincere tendit,

proinde quasi id fieri nequeat quod pugnat uterque

aut minus hoc illo sit cur amplectier ausis). 730
—denique cur nequeat semper noua luna creari

ordine formarum certo certisque figuris

inque dies priuos aborisci quaeque creata

atque alia illius reparari in parte locoque,

difficilest ratione docere et uincere uerbiS, 735

ordine cum < quierint> tam certo multa creari.
DE ANNI TEMPORIBVS

it uer et VenuS, et Veneris praenuntius ante
pennatus graditur, zephyri uestigia propter
Flora quibus mater praespargens ante uiai
cuncta coloribus egregiis et odoribus opplet. 740
inde loci sequitur calor aridus et comes una
puluerulenta Ceres <et> etesia flabra aquilonum.
inde autumnus adit, graditur simul Euhius Euan.
inde aliae tempestates uentique secuntur,
altitonans Volturnus et auster fulmine pollens 745
tandem bruma niues adfert pigrumque rigorem
reddit hiemps, sequitur crepitans hanc dentibus algor.
—quo minus est mirum si certo tempore luna
gignitur et certo deletur tempore rusu8‚ ¹

cum fieri possint tam certo tempore multa. 750
<DE ECLIPSI>

Solis item quoque defectus lunaeque latebras
pluribus e causis fieri tibi posse putandumst.

736 ναῖς. <possint>.
747 redit fort. cedit

[189]

