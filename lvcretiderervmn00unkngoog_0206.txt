Τ. LVGRETI CARI

’ arua, nouo fetu quid primum in luminis oras
tollere et incertis credunt committere uentis)

Principio genus herbarum uiridemque nitorem

terra dedit circum collis camposque per omnis,

florida fulserunt uiridanti prata colore, ’ 785
arboribusque datumst uariis exinde per auras

crescendi magnum inmissis certamen habenis.

ut pluma atque pili primum saetaeque creantur

quadripedum membris et corpore pennipotentum.

sic noua tum tellus herbas uirgultaque primum 790
sustulit, inde loci mortalia saecla creauit

multa modis multis uaria ratione coorta.
(nam neque de caelo cecidisse animalia possunt

nec terrestria de salsis exisse lacunis

linquitur ut merito maternum nomen adepta ⁷95
terra sit, e terra quoniam sunt cuncta creata.

‘multaque nunc etiam existunt animalia terris

imbribus et calido solis concreta uapore3

quo minus est mirum si tum sunt plura coorta

et maiora, noua tellure atque aethere adulta.) 800

—principio genus alituum uariaeque uolucres

ova relinquebant, exclusae tempore uern0,

folliculos ut‘nunc teretis aestate cicadae

lincunt sponte sua uictum uitamque petentes

tum tibi terra dedit primum mortalia saecla. 805
multus enim calor atque umor superabat in aruis.

hoc ubi quaeque loci regio oportuna dabatur,

crescebant uteri terram radicibus apti3

quos ubi tempore maturo patefecerat aestus

782 vulg). crerint fort. certarint credere
809 aestas vuly. aetas fort. auctus

[191]

