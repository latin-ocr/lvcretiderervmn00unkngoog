DE RERVM NATVRA IV

nec dictis orare prius quam lingua creatast,
sed potius longe linguae praecessit origo
sermonem multoque creatae sunt prius aures
quam sonus est audituS, et omnia denique membra
ante fuere, ut opinor, eorum quam foret 118118.
—haud igitur potuere utendi crescere causa.
—at contra conferre manu certamina pugnae
et lacerare artus foedareque membra cruore
ante fuit multo quam lucida tela uolarent,
et uolnus uitare prius natura coegit -
quam daret obiectum parmai laeua per artem.
scilicet et fessum corpus mandare quieti
multo antiquius est quam lecti mollia strata,
et sedare sitim prius est quam pocula natum.
—haec igitur possunt utendi cognita causa
credier‚ ex usu quae sunt uitaque reperta.
—illa quidem seorsum sunt omnia quae prius ipsa
nata dedere suae post notitiam utilitatis,
(quo genere in primis sensus et membra uidemus)
—quare etiam atque etiam procul est ut credere possis
utilitatis ob officium potuisse creari.

ΙΙΙ1111ᾶ item non est mirandum, corporis ipsa
quod natura cibum quaerit cuiusque animantis.
quippe etenim fluere atque recedere corpora rebus
multa modis multis docui, sed plurima debent
ex animalibu'. < quae> quia sunt exercita motu,
multa per os exhalantur, cum languida anhelant,
multaque per sudorem ex alto pressa feruntur.

—his igitur rebus rarescit corpus et omnis

[148]

840

845

850

855

860

864
863
865

 

