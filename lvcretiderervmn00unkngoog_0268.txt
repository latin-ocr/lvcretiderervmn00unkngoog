Τ. LVGRE 1²1 CARI

largiter et morbi generatim saecla tenere.

—est elephas morbus qui propter flumina Nili
gignitur Aegypto in media neque praeterea usquam.
Atthide temptantur gressus oculique in Achaeis
finibus, inde aliis alius locus est inimicus ¹
partibus ac membris: uarius concinnat id aer.

—proinde ubi se caelum, quod nobis forte alienum,
commouet atque aer inimicus serpere coepit,
ut nebula ac nubes paulatim repit et omne
qua graditur conturbat et immutare coactat3
fit quoque ut, in nostrum cum uenit denique caelum,
corrumpat reddatque sui simile atque alienum. ¹
haec igitur subito clades noua pestilitasque
aut in aquas cadit aut fruges persidit in ipsas
aut alios hominum pastus pecudumque cibatUS,
aut etiam suspensa manet uis aere in ipso
et, cum spirantes mixtas hinc ducimus auraS,
illa quoque in corpus pariter sorbere necessest.
consimili ratione uenit bubus quoque saepe
pestilitas et iam pigris balantibus aegror.
nec refert utrum nos in loca deueniamus
nobis aduersa et caeli mutemus amictum,
an caelum nobis ultro natura coruptum
deferat aut aliquid quo non consueuimus uti,
quod nos aduentu possit temptare recenti.

DE PESTILENTIA ATHENIENSIVM
Haec ratio quondam morborum et mortifer aestus

finibus in Cecropis funestos reddidit agros
uastauitque uiaS, exhausit ciuibus urbem.
nam penitus ueniens Aegypti finibus ortuS,

[253]

1115

1120

1125

1130

1135

1140

