T. LVCRETI CARI
DE RERVM NATVRA

ΙΛΒΕΒ va'rvs

Quis potis est dignum pollenti pectore carmen
condere, pro rerum maiestate hisque repertis?
quisue ualet uerbis tantum qui fingere laudes
pro meritis eius possit qui talia nobis
pectore parta suo quaesitaque praemia liquit? 5
nem0, ut opinor, erit mortali corpore cretuS.
nam si, ut ipsa petit maiestas cognita rerum,
dicendum est, deus ille fuit, dcuS, inclyte Memmi,
qui princeps uitae rationem inuenit eam quae
nunc appeUatur sapientia, quique per artem 10
fluctibus e tantis uitam tantisque tenebris

in tam tranquillo et tam clara luce locauit.

<PLVS HOMINIBVS PROFVISSE QVI SAPIENTIAM IN VENERtT
QVAM CEREREM LIBERVM HERCVLEM>

—Confer enim diuina aliorum antiqua reperta.
namque Ceres fertur fruges Liberque liquoris
uitigeni laticem mortalibus instituisse3 15
cum tamen his posset sine rebus uita manere,
ut fama est aliquas etiam nunc uiuere gentis,
—at bene non poterat sine puro pectore uiui;
quo magis hic merito nobis deus esse uidetur,
cx quo nunc etiam per magnas didita gentis 20
dulcia permulcent animos solacia uitae.
—Herculis antistare autem si facta putabiS‚

[164]

 

 

