T. LVGRETI CARI

speluncasque uelut saxis pendentibu’ structas 195
cernere, quas uenti cum tempestate coorta

conplerunt, magno indignantur murmure clausi

nubibus in caueisque ferarum more minantur;

nunc hinc nunc illinc fremitus per nubila mittunt
quaerentesque uiam circum uersantur et ignis 200
semina conuoluont <e> nubibus atque ita cogunt

multa rotantque cauis flammam fornacibus intus,

donec diuolsa fulserunt nube corusci.
IN NVBIBVS SEMINA IGNITA INESSE

Hac etiam fit uti de causa mobilis ille
deuolet in terram liquidi color aureus igniS‚ 205
semina quod nubes ipsas permulta necessust
ignis habere; (etenim cum sunt umore sine ullo,
flammeus est plerumque colos et splendidus ollis).
quippe etenim solis de lumine multa necessest
concipere, ut merito rubeant ignesque profundant. 210
hasce igitur cum uentus agens contrusit in unum
compressitque locum cogenS, expressa profundunt
semina quae faciunt fiammae fulgere colores.
—fulgit item, cum rarescunt quoque nubila caeli.
‘nam cum uentus eas leuiter diducit euntis , 215
dissoluitque, cadant ingratis illa necessest
semina quae faciunt fulgorem. tum sine taetro
terrore et sonitu fulgit nulloque tumultU.

DE FVLMINE
Quod superest < quali> natura praedita constent

fulmina, declarant ictus et inusta uaporis 220
signa notaeque grauis halantis sulpuris auras,
(ignis enim sunt haec non uenti signa neque imbris)

218 sonis fort. tonitru
220 ictu et fort. icta ictu et

[221]

