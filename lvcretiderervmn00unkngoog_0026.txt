DE RERVM NATVRA I

grandia saxa3 ruit qua quicquid fluctibus obstat.)
sic igitur debent uenti quoque flamina ferri, 290
quae ueluti ualidum cum flumen procubuere
quamlibet in partem, trudunt res ante ruuntque
impetibus crebris, interdum uertice torto
corripiunt rapidique rotanti turbine portant.
—quare etiam atque etiam sunt uenti corpora caeca, 295
quandoquidem factis et moribus aemula magnis

amnibus inueniuntur, aperto corpore qui sunt.
DE ODORE CALORE FRIGORE VOCE

—tum porro uarios rerum sentimus odores
nec tamen ad naris uenientis cernimus umquam,
nec calidos aestus tuimur nec frigora quimus 300
usurpare oculis nec uoces cernere suemus;
(quae tamen omnia corporea constare necessest
natura, quoniam sensus inpellere possunt;

tangere enim et tangi, nisi corpuS, nulla potest res).
VESTES VVESCI ΕΤ ARESCI

—denique fluctifrago suspensae in litore uestes · ’ 305
uuescunt, eaedem dispansae in sole serescunt.
at neque quo pacto persederit umor aquai
uisumst nec rursum quo pacto fugerit aestu.
in paruas igitur partis dispergitur humor

quas oculi nulla possunt ratione uidere. · 310
DE ANVLO IN DIGITO ΕΤ CETERIS

—quin etiam multis solis redeuntibus annis
anulus in digito subter tenuatur habend0,
stilicidi casus lapidem cauat, uncus aratri
ferreus occulte decrescit uomer in aruiS,
strataque iam uolgi pedibus detrita uiarum 315
saxea conspicimus3 tum portas propter aena
signa manus dextras ostendunt adtenuari
saepe salutantum tactu praeterque meantum.

[11]

