T. LVGRETI CARI

quae sita ceruices circum collumque coronat3
namque alias fit uti claro sit rubra pyrop0‚
interdum quodam sensu fit uti uideatur

inter caeruleum uiridis miscere zmaragdos, 805
DE CAVDA PAVONIS

—caudaque pauoniS, larga cum luce repleta est,
consimili mutat ratione obuersa colores
—qui quoniam quodam gignuntur luminis ictu,
scire licet, sine eo fieri non posse putandum est.
Et quoniam plagae quoddam genus excipit in se 810
pupula, cum sentire colorem dicitur album,
atque aliud porro, nigrum cum et cetera sentit,
nec refert ea quae tangas, quo forte colore
praedita sunt, verum quali magis apta figura, ’
scire licet nil principiis opus esse colore, 815
sed uariis formis uariantes edere tactus
Praeterea quoniam non certis certa figuris
est natura coloris et omnia principiorum
formamenta queunt in quouis esse nitore,
cur ea quae constant ex illis non pariter sunt 820
omnigenus perfusa coloribus in genere omni?
conueniebat enim coruos quoque saepe uolantis
ex albis album pinnis iactare colorem
et nigros fieri nigro de semine cygnos
aut alio quouis uno uarioque colore. 825
Quin etiam quanto in partes res quaeque minutas
distrahitur. magis, hoc magis est ut cernere possis
euanescere paulatim stinguique colorem;
ut· fit ubi in paruas partis discerpitur austrum.

802 fort. cita

806 largo

814 vuly. sint

815 vuzy. colores

821 vuly. omne genus

[67]

