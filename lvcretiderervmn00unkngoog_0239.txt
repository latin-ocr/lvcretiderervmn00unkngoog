DE RERVM NATVRA VI

impetus incessit, maturum tum quasi fulmen
perscindit subito nubem, ferturque coruscis

omnia luminibus lustrans loca percitus ardor.
DE TONITRIBVS ΕΤ TERRAE MOTV

quem grauis insequitur sonitus, displosa repente
opprimere ut caeli uideantur templa superne.
inde tremor terras grauiter pertemptat et altum
murmura percurrunt caelum; nam tota fere tum
tempestas concussa tremit fremitusque mouentur.
quo de concussu sequitur grauis imber et uber,
omnis uti uideatur 111 imbrem uertier aether
atque ita praecipitans ad diluuiem reuocare:
—tantus discidio nubis uentique procella
mittitur, ardenti sonitus cum prouolat ictu,
—est etiam cum uis extrinsecus incita uenti
incidit in ualidam maturo culmine nubem;
quam cum perscidit, extemplo cadit igneus ille
uertex quem patrio uocitamus nomine fulmen.
hoc fit idem in partis alias», quocumque tulit uie.
sit quoque ut interdum uenti uis missa sine igni
igniscat tamen in spatio longoque meatU,
dum uenit, amittens in cursu corpora quaedam
grandia quae nequeunt pariter penetrare per auras;
atque alia ex ipso conradens aere portat
paruola quae faciunt ignem commixta uolando 3
—non alia longe ratione ac plumbea saepe
feruida fit glans in cursu, cum multa rigoris
corpora dimittens ignem concepit in auriS.
fit quoque ut ipsius plagae uis excitet ignem,
frigida cum uenti pepulit uis missa sine igni3
nimirum quia, cum uementi perculit ictu,

288 fort. furit
296 vuly. fulmine

[224]

285

290

295

300

305

310

 

 

