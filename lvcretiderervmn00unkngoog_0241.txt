DE RERVM NATVRA VI

· et ualidas auget uiris et roborat ictum.
—nam facit ut quae sint illius semina cumque
e regione locum quasi in unum cuncta ferantur,
omnia coniciens in eum uoluentia cursum. 345
—forsitan ex ipso ueniens trahat aere quaedam
corpora quae plagis incendunt mobilitatem.
incolumisque uenit per res atque integra transit
multa, foraminibus liquidus quia transuiat ignis.
multaque perfigit‚ cum corpora fulminis ipsa 350
corporibus rerum inciderunt, qua texta tenentur.
—Dissoluit porro facile aes aurumque repente
conferuefacit, e paruis quia facta minute
corporibus uis est et leuibus ex elementiS,
quae facile insinuantur et insinuata repente 355
dissoluont nodos omnis et uincla relaxant.

AVTVMNO MAGIS FLVMINA ΕΤ TONITRVA FIERI
Autumnoque magis stellis fulgentibus apta

concutitur caeli domus undique totaque tellus

et cum tempora se ueris florentia pandunt.

frigore enim desunt ignes uentique calore 360
deficiunt neque sunt tam denso corpore nubes.

interutrasque igitur cum caeli tempora constant,

tum uariae causae concurrunt fulminis omnes.

—nam fretus ipse anni permiscet frigus <et> aestum, ,
quorum utrumque opus est fabricanda ad fulmina nobiS, 365
ut discordia <sit> rerum magnoque tumultu
ignibus et uentis furibundus fluctuet aer.
prima caloris enim pars est postrema rigoris3 ⁴
tempus id est uernum; quare pugnare necessest

349 vulg. transvolat fort. transfluit
350 alii perfringit

365 vulg. nubi

368 vuly. et

[226]

 

 

