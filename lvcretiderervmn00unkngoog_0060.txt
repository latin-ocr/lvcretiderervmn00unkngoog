T. LVCBETI CARI

nec persectari primordia singula quaeque, ⁴ 165
ut <ui> deant qua quicque geratur cum ratione.
At quidam contra haec ignari materiai

naturam non -posse deum sine numine reddunt

tanto opere humanis rationibus atmoderate

tempora mutare annorum frugesque creare, 170
et iam cetera, mortalis quae suadet adire

ipsaque deducit dux uitae dia uoluptas

et res per Veneris blanditur saecla propagent,

ne genus occidat humanum. quorum omnia causa
constituisse deos cum fingunt, omnibu' rebus 175
magno opere a uera lapsi ratione uidentur.
(nam quamuis rerum ignorem primordia quae sint,

hoc tamen ex ipsis caeli rationibus ausim

confirmare aliisque ex rebus reddere multiS,

nequaquam nobis diuinitus esse creatam 180
naturam mundi: quam <magnast> praedita culpa!

—quae tibi posterius, Memmi, faciemus aperta.
nunc, id quod superest, de motibus expediemus)

NIHIL SVRSVM FERRI CORPVSCVLORVM SED PRESSA A
RADIGIBVS EXVRGERE CORPORA

Nunc locus est, ut opinor, in his illud quoque rebus
confirmare tibi, nullam rem posse sua ui 185
corpoream sursum ferri sursumque meare3 ’
ne tibi dent in eo flammarum corpora fraudem.
sursus enim uersus gignuntur et augmina sumunt
et sursum nitidae fruges arbustaque crescunt,
pondera, quantum in se est, cum deorsum cuncta ferantur, 190
nec cum subsiliunt ignes ad tecta domorum
et celeri flamma degustant tigna trabesque, Ι

168 reddi
181 vulg. tanta stat

[45]

