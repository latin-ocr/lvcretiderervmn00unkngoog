T. LVGRETI CA ΠΙ

quae quasi cuduntur perque acris interuallum
non dubitant transire sequenti· concita plaga.
suppeditatur enim confestim lumine lumen ⁶
et quasi protelo stimulatur 'fulgere fulgur.
—quapropter simulacra pari ratione necessest
inmemorabile per spatium transcurrere ‘posse
temporis in punct0, primum quod paruola causa
est procul a tergo quae prouehat atque propellat,
quod superest, ubi tam uolucri leuitate ferantur3
deinde quod usque adeo textura praedita rara
mittuntur,' facile ut quasuis penetrare queant res
et quasi permanare per aeris interuallum.
—praeterea si quae penitus corpuscula rerum
cx altoque foras mittuntur, solis uti lux
ac uapor, haec puncto cernuntur lapsa diei
per totum caeli spatium diffundere sese,
perque uolare mare ac terras caelumque rigare,
quid quae sunt igitur iam prima fronte parata,
cum iaciuntur et emissum res nulla moratur?
‘nonne uides citius debere et longius ire
multiplexque loci spatium transcurrere eodem Δ
tempore quo solis peruolgant lumina caelum?
—hoc etiam in primis specimen uerum esse uidetur
quam celeri motu rerum simulacra ferantur, v
quod simul ac primum sub diu splendor aquai
ponitur, extemplo caelo stellante serena
sidera respondent in aqua radiantia mundi.
—iamne uides igitur quam puncto tempore image
aetheris ex oris in terrarum accidat oras?
{lquare etiam atque etiam mitti fateare necessest

206 quone
216 mira

[125]

190

195

200

205

210

215

