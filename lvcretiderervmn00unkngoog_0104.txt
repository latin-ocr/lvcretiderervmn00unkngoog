T. LVGRETI CARI

—scd plerumque fit in summo quasi corpore finis .
motibus: hanc ob rem uitam retinere ualemus)
'Nunc ea quo pacto inter sese mixta quibusque
compta modis uigeant rationem reddere auentem
abstrahit inuitum patrii sermonis egestas3 260·

sed tamen ut potero summatim attingere tangam.
CONIUNCTIO ANIMI ΕΤ ANIMARVM

inter enim cursant primordia principiorum

motibus inter se, nihil ut secernier unum

possit nec spatio fieri diuisa potestaS‚

sed quasi multae uis unius corporis extant. 265
—quod genus in quouis animantum uiscere uolgo

est odor et quidam calor et sapor, et tamen ex his

omnibus est unum perfectum corporis augmen3

sic calor atque aer et uenti caeca potestas

mixta creant unam naturam et mobilis illa 270

uis, initum motus ab se quae diuidit ollis,

sensifer unde oritur primum per uiscera motus,

nam penitus prorsum latet haec natura subestque

nec magis hac infra quicquam est in corpore nostro

atque anima est animae proporro totius ipsa. 275
—quod genus in nostris membris et corpore toto

mixta latens animi uis est animaeque potestaS‚

corporibus quia de paruis paucisque creatast.

sic tibi nominis haec expers uis facta minutis

corporibus latet atque animae quasi totius ipsa 280

proporrost anima et dominatur corpore toto,

consimili ratione necessest uentus et aer

et calor inter se uigeant commixta per artus Α

atque aliis aliud subsit magis emineatque

ut quiddam fieri· uideatur ab omnibus unum, 285

[89]

