DE RERVM NATVRA V

non alia longe ratione ac saepe uidemus 460
aurea cum primum gemmantis rore per herbas
matutina rubent radiati lumina solis;
exalantque lacus nebulam fluuiique perennes,
ipsaque ut interdum tellus fumare uidetur;
omnia quae sursum cum conciliantur in alto 465
corpore concreto subtexunt nubila caelum.
—sic igitur tum se leuis ac diffusilis aether
corpore concreto circumdatus undique saepsit
et late diffusus in omnis undique partis

omnia sic auido complexu cetera saepsit. 470

DE SOLIS ΕΤ LVNAE MAGNITVDINE ΕΤ MOTV EORVM ΕΤ
QVEMADMODVM NASCVNTVR

Hunc exordia sunt solis lunaeque secuta,
interutrasque globi quorum uertuntur in auris;
quae neque terra sibi adsciuit nec maximus aether, -
quod neque tam fuerunt grauia ut depressa sederent,
nec leuia ut possent per summas labier oraS‚ 475
et tamen interutrasque ita sunt, ut corpora uiua
uersent et partes ut mundi totius extent3
(quod genus in nobis quaedam licet in statione
membra manere, tamen cum sint ea quae moueantur).
His igitur rebus retractis terra repente, 480
maxuma qua nunc se ponti plaga caerula tendit,
succidit et salso suffudit gurgite fossas.
inque dies quanto circum magis aetheris aestus
et radii solis cogebant undique terram
uerberibus crebris extrema ad-limina raptim, 485
in medio ut propulsa suo condensa coiret,
tam magis expressus salsus de corpore sudor

468 vuly. flexit
470 fort. cepit
485 partem vuly. in artum

[180]

