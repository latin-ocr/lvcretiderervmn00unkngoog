DE RERVM NATVRA V

suscipiendaque curarit sollemnia sacra,

quae nunc in magnis florent sacra rebu' locisque,

unde etiam nunc est mortalibus insitus horror

qui delubra deum noua toto suscitat orbi

terrarum et festis cogit celebrare diebus,

non ita difficilest rationem reddere uerbis.
—quippe etenim iam tum diuom mortalia saecla

egregias animo facies uigilante uidebant

et magis in somnis mirando corporis auctu.

his igitur sensum tribuebant propterea quod

membra mouere uidebantur uocesque superbas

mittere pro facie praeclara et ujribus amplis,

aeternamque dabant uitam, quia semper eorum

subpeditabatur facies et forma manebat,

et tamen omnino quod tantis uiribus auctos

non temere ulla ui conuinci posse putabant.

fortunisque ideo longe praestare putabant,

quod mortis timor haut quemquam uexaret eorum,

et simul in somnis quia multa et mira uidebant

efficere et nullum capere ipsos inde laborem.
—praeterea caeli rationes ordine certo

et uaria annorum cernebant tempora uerti

nec poterant quibus id fieret cognoscere causis,

ergo perfugium sibi habebant omnia diuis

tradere et illorum nutu facere omnia flecti.

in caeloque deum sedes et templa locarunt,

per caelum uolui quia nox et luna uidetur,

luna dies et nox et noctis signa seuera

noctiuagaeque faces caeli flammaeque uolanteS,

nubila sol imbres nix uenti fulmina grando

1164 fort. florent templisque
1190 fort. quies
1192 fort. nubila hiemps

[204]

1165

1170

1175

1180

1185

1190

