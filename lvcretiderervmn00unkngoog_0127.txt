DE RERVM NATVRA ΙΙΙ

aut aliae cuius desiderium insideat rei.
—nec sibi enim quisquam tum se uitamque requiret,
cum pariter mens et corpus sopita quiescunt; 920
nam licet aeternum per nos sic esse soporem,
nec desiderium nostri nos adficit ullum.
—et tamen haudquaquam nostros tunc illa per artus
longe ab sensiferis primordia motibus errant,
cum correptus homo ex somno se colligit ipse. ¹ 925
multo igitur mortem minus ad nos esse putandumst
(si minus esse potest quam quod nihil esse uidemus) ;
maior enim turbae disiectus materiai
consequitur leto nec quisquam expergitus exstat,
frigida quem semel est uitai pausa secuta. 930

Denique si uocem rerum natura repente
mittat et hoc alicui nostrum sic increpet ipsa
‘quid tibi tanto operest, mortaliS, quod nimis aegris
luctibus indulges? quid mortem‘congemis ac fles?
nam gratis fuit <haec> tibi uita anteacta priorque, 935
et non omnia pertusum congesta quasi in uas
commoda perfluxere atque ingrata interiere3
cur non ut plenus uitae conuiua recedis
aequo animoque capis securam, stulte, quietem?
sin ea quae fructus cumque es periere profusa 940
uitaque in offensast‚ cur amplius addere quaeriS, ³ ‘
rursum quod pereat male et ingratum occidat omne,
non potius uitae finem facis ,atque laboris? ⁸
nam tibi praeterea quod machiner inueniamque‚ . ¹
quod placeat, nihilest: eadem sunt omnia semper. 945
si tibi non annis corpus iam marcet et artus ,

919 υαῖρ. requirit
935 fort. <id>
941 alii offensust

[112]

