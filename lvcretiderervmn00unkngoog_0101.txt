DE RERVM NATVRA ΙΙΙ

consentire animum nobis in corpore cernis,

si minus offendit uitam uis horrida teli

ossibus ac neruis disclusis intus adacta,

at tamen insequitur languor terraeque petitus

suauis, et in terra mentis qui gignitur aestus,

interdumque quasi exurgendi incerta uoluntas.
—ergo corpoream naturam animi esse necessest,

corporeis quoniam telis ictuque laborat.

Is tibi nunc animus quali sit corpore et unde
constiterit pergam rationem reddere dictis.
Principio esse aio persuptilem atque minutis
perquam corporibus factum constare. id ita esse

hinc licet aduertas animum ut pernoscere possis,
DE MOBILITATE ANIMI

—nil adeo fieri celeri ratione uidetur,

quam si<bi>mens fieri proponit et inchoat ipsa3

ocius ergo animus quam resse perciet ulla,
ante oculos quorum in promptu natura uidetur.
—at quod mobile tanto operest, constare rutundis

perquam seminibus debet perquamque minutiS‚
momine uti paruo possint inpulsa moueri.
(namque mouetur aqua et tantillo momine flutat
quippe uolubilibus paruisque creata figuris,

at contra mellis constantior est natura

et pigri latices magis et cunctantior actus;
haeret enim inter se magis omnis materiai

copia, nimirum quia non tam leuibus extat
corporibus neque tam suptilibus atque rutundis.)
namque papaueris aura potest suspensa leuisque
cogere ut ab summo tibi diffluat altus aceruus,

173 fort. brutus

[86]

170

175

180

185

190

195

