DE RERVM NATVRA Ι

inreuocabilis 'abstulerit iam praeterita aetas3

(namque aliut terris, aliut regionibus ipsis

euentum dici poterit quodcumque erit actum.) 470
denique materies si rerum nulla fuisset

nec locus ac spatium, res in quo quaeque geruntur,

'numquam Tyndaridis forma conflatus amoris

ignis, Alexandri Phrygio sub pectore gliscenss

clara accendisset saeui certamina belli, 475
nec clam durateus Troiianis Pergama partu

inflammasset equos nocturno Graiiugenarum3

perspicere ut possis res gestas funditus omnis

non ita uti corpus per se constare neque esse,

nec ratione cluere eadem qua constet inane, 480
sed magis ut merito possis euenta uocare

corporis, atque loci res in quo quaeque gerantur.

Corpora sunt'porro partim primordia rerum,
partim concilio quae constant principiorum.
—sed quae sunt rerum primordia, nulla potest uis 485
stinguere3 nam solido uincunt ea corpore demum.
etsi difficile esse uidetur credere quicquam
in rebus solido reperiri corpore posse.
transit enim fulmen caeli per saepta domorum,
clamor ut ac uoces 3 ferrum candescit in igni 490
dissiliuntque fere feruenti saxa uapore3
cum labefactatus rigor auri soluitur aestu,
tum glacies aeris flamma deuicta liquescit3
permanat calor argentum penetraleque frigus,
quando utrumque 11181111 retinentes pocula rite 495

469 fort. per res.
491 vuly. fero ferventia
492 vulg. tum

[17]

